La maggior parte dei calcolatori è connessa a delle reti che permettono lo scambio di dati con altri calcolatori, in questo capitolo vedremo alcune apparecchiature che permettono la comunicazione:

## Modem

Una linea telefonica permette la comunicazione fisica tra due sistemi ma non è adatta a trasmettere i segnali di un calcolatore, che quindi vengono convertiti.

![](file:///C:/Users/franc/AppData/Local/Temp/msohtmlclip1/01/clip_image002.gif)

Una volta trasmessi subiscono una distorsione, provocando errori di trasmissione, ma relativamente piccola. L’uso di questo segnale, chiamato **portante**, è alla base della maggior parte dei sistemi di telecomunicazione.

==Variando l’ampiezza, la frequenza o la fase di una sinusoide è possibile trasmettere una sequenza di 1 o di 0. Questo processo è conosciuto come modulazione.==

Se i dati da trasmettere consistono in una serie di caratteri a 8 bit questi vengono trasmessi un bit alla volta in quanto non esistono connessione telefoniche con 8 coppie di fili. ==Il modem è un dispositivo che riceve un segnale sotto forma di segnali a due livelli e trasmette i bit in gruppi di uno o due. Ogni sequenza viene di solito limitata con un bit di inizio e uno di fine.==

Un modem ==spedisce i bit a intervalli di tempo regolari.== Dati i tempi uniformi di trasmissione dei bit, il modem determina l’inizio del carattere e sincronizza il suo orologio per sapere quando deve campionare la linea per leggere i bit in entrata.

==Quasi tutti questi modem sono full-duplex, il che significa che possono trasmettere allo stesso tempo in entrambe le direzioni==. Al contrario vengono chiamati half-duplex. Le linee che possono trasmettere in una sola direzione sono invece chiamate simplex.

## Digital Subscriber Line

Data la necessità di una connessione Internet più veloce, molte compagnie telefoniche cominciarono a offrire un nuovo servizio chiamato a banda larga.

Le principali offerte erano sottocategorie della xDSL (Digital Subscriber Line) e oggi la più diffusa è la ADSL (Asymmetric DSL).

La lentezza dei modem deriva dal fatto che le linee telefoniche sono state create appositamento per la voce umana e non per il trasferimento di dati. Così il cavo che collega un abbonato alla compagnia telefonica (ciclo locale) viene limitato a 3000 Hz da un filtro imposto dalla stessa compagnia. Il ciclo locale viene suddiviso in 256 canali.

La maggior parte dei fornitori di servizi alloca l’80%-90% della larghezza di banda al canale in entrata. A questa scelta si deve la lettera “A” nell’acronimo ADSL.
## **Internet via cavo**

Sparse per la città esistono delle stazioni di testa connesse alla sede principale da fibre ottiche o da cavi con un’alta larghezza di banda.

Da queste scatole partono dei cavi, con una larghezza di banda di circa 750 MHz, ai quali si connettono i clienti che vivono vicino al suo passaggio.

La condivisione del cavo pone il problema di determinare chi può spedire dati, quando e a quale frequenza. Per capirne il funzionamento occorre descriverne quello della TV. In Europa la banda parte da 65 MHz e ogni canale occupa tra i 6 e gli 8 MHz. La parte inferiore della banda non è utilizzata per la trasmissione televisiva.

I cavi moderni funzionano bene anche oltre i 750 MHz. I canali in uscita (cioè dall’utente alla stazione di testa) sono collocati nella banda compresa tra 5 e 42 MHz (leggermente più alta in Europa), mentre il traffico in entrata (cioè dalla stazione di testa all’utente) utilizza la parte alta della banda totale.

I modem via cavo, come quelli ADSL, sono sempre attivi: stabiliscono una connessione non appena la macchina viene accesa e la mantengono finché non viene spenta.

## Codifica dei caratteri

==Ogni calcolatore ha un insieme di caratteri== che, come minimo indispensabile, comprende le 26 lettere maiuscole, le 26 lettere minuscole, le cifre da 0 a 9 e un insieme di simboli speciali, come spazio, punto, virgola, segno meno e ritorno a capo.

Per poter utilizzare questi caratteri nel calcolatore occorre assegnare loro un numero:

per esempio a = 1, b = 2, ..., z = 26, + = 27, - = 28. La corrispondenza tra caratteri e numeri naturali costituisce un codice di caratteri. ==È necessario che due calcolatori che comunicano tra loro utilizzino lo stesso codice, altrimenti non saranno in grado di capirsi.== Per questa ragione sono stati definiti alcuni standard.

- **ASCII**: 

  (American Standard Code for Information Interchange, “standard americano per lo scambio d’informazioni”).

  I caratteri ASCII sono ==definiti da 7 bit==, permettendo così un totale di ==128 caratteri distinti.==

  ==I codici compresi tra 0 e 1F (in esadecimale) sono caratteri di controllo e non vengono stampati.== Molti dei caratteri di controllo ASCII sono pensati per la trasmissione di dati. 
  Un messaggio potrebbe per esempio consistere di un carattere ==SOH (Start of Header, “inizio intestazione”)==, un’intestazione, ==un carattere STX (Start of Text, “inizio testo”)==, il testo stesso, ==un ETX (End of Text, “fine testo”)== e infine un carattere ==EOT (End of Transmission, “fine trasmissione”).==

  I caratteri ASCII stampabili comprendono lettere maiuscole e minuscole, cifre, simboli di punteggiatura e alcuni simboli matematici.  
  
- **UNICODE**:

  Lo standard ASCII è adatto alla lingua inglese, ma meno per altre lingue.
  
  II primo tentativo di espandere il codice ASCII fu il codice **IS 646**, che aggiungeva ==ulteriori 128 caratteri, trasformandolo così in un codice a 8 bit chiamato Latin-1.==

  Il tentativo successivo fu il codice **IS 8859** che introdusse il ==concetto di code page, un insieme di 256 caratteri specifico di una particolare lingua o di un gruppo di lingue.== *Il problema principale del code page è che il software deve tener traccia di quale pagina è attiva, rendendo tra l’altro impossibile mischiare lingue diverse in uno stesso documento*; inoltre questo schema non copre né il giapponese né il cinese.

  Un gruppo di produttori di calcolatori ha deciso di risolvere il problema formando un consorzio per creare un nuovo sistema, chiamato **UNICODE**, ==che successivamente è diventato uno Standard Internazionale (IS 10646==).

  Oggi UNICODE è supportato da alcuni linguaggi di programmazione (per esempio, Java), da alcuni sistemi operativi (per esempio, Windows XP) e da molte applicazioni. ==L’idea alla base di UNICODE consiste nell’assegnare a ogni carattere un valore a 16 bit, chiamato code point; non esistono quindi caratteri o sequenze speciali composte da più byte. Il fatto che ogni simbolo sia composto da 16 bit rende più semplice la scrittura di programmi.==

  Utilizzando simboli a 16 bit, ==UNICODE ha 65.536 code point.== Dato che le ==lingue di tutto il mondo usano complessivamente circa 200.000 simboli, i code point sono una risorsa scarsa che deve essere allocata con molta attenzione.== Circa metà dei code point sono già stati assegnati e il consorzio UNICODE valuta in continuazione nuove proposte per i rimanenti. ==Per far sì che il codice UNICODE fosse accettato più velocemente, il consorzio ha deciso intelligentemente di utilizzare Latin-1 per i code point compresi tra 0 e 255, rendendo più facile la conversione era ASCII e UNICODE.== Inoltre, per evitare uno spreco eccessivo di code point, ogni segno diacritico ha il suo proprio code point e spetta al software combinarlo con la lettera vicina per formare un nuovo carattere.

  A ciascun alfabeto principale è assegnata una sequenza di zone consecutive.

  I code point, oltre alle lettere di questi alfabeti, sono stati assegnati anche ai segni diacritici (112), ai simboli di punteggiatura (112), ai caratteri soprascritti e sottoscritti (48), ai simboli matematici (256), alle forme geometriche (96) e ai simboli ornamentali (192).

  Dopo questi code point ci sono i simboli richiesti dal cinese, dal giapponese e dal coreano.

  ==6400 code point sono inoltre stati allocati per uso locale, di modo che gli utenti possano definire caratteri speciali per usi particolari.==

  Anche se UNICODE risolve molti problemi legati all’internazionalizzazione, esso non risolve (e non cerca di risolvere) tutti i problemi globali. Per esempio, mentre le lettere dell’alfabeto latino sono nel loro ordine corretto, gli ideogrammi Hn non sono ordinati come nel dizionario. Da ciò ne consegue che un programma inglese può ordinare alfabeticamente le parole _cat_ e _dog_ controllando i valori UNICODE delle loro iniziali, mentre lo stesso non può però essere fatto con un programma giapponese, che necessita di tabelle esterne per capire quale simbolo preceda l’altro.

  Un altro problema è che con il tempo continuano ad apparire nuove parole. 50 anni fa nessuno parlava di applet, cyberspazio, gigabyte, laser, modem, smiley o videocassette. Se in inglese l’aggiunta di nuove parole non richiede nuovi code point, in giapponese sì.

  Oltre a nuove parole tecniche, c’è la richiesta di aggiungere almeno 20.000 nuovi nomi personali (soprattutto cinesi) e di luoghi. I non vedenti ritengono che il linguaggio Braille dovrebbe far parte di UNICODE, così come altri gruppi con particolari interessi (di tutti i tipi) vorrebbero che ciò che percepiscono fosse codificato, di loro diritto, in code point. Il consorzio UNICODE analizza e valuta tutte le nuove proposte.

  UNICODE utilizza lo stesso code point per i caratteri che, in giapponese e cinese, hanno un aspetto simile, ma un significato differente o una scrittura leggermente diversa (come se gli elaboratori di testo inglesi scrivessero "blue” come “blew" solo perché suonano allo stesso modo). Alcune persone interpretano questo fatto come un’ottimizzazione dovuta alla scarsità di code point, altri come un esempio di imperialismo culturale anglosassone.

  Per rendere la cosa ancora peggiore si pensi che un dizionario giapponese completo contiene 50.000 kanji (nomi esclusi); avendo a disposizione soltanto 20.992 code point per gli ideogrammi Han, è necessario compiere delle scelte. Non tutti i giapponesi ritengono che un consorzio di produttori di calcolatori, anche se alcuni sono giapponesi, sia il foro ideale per prendere queste decisioni.
  
-  **UTF-8**:

   Alla fine anche UNICODE ha esaurito i code point e inoltre utilizza 16 bit per carattere per rappresentare testo ASCII puro, il che è uno spreco.

   Per rispondere a questi problemi, è stato introdotto il sistema **UTF-8 UCS Transformation Format**. ==I codici UTF-8 sono di lunghezza variabile, da 1 a 4 byte, e possono codificare circa due miliardi di caratteri.==

   ==Uno dei vantaggi di UTF-8 è che i codici da 0 a 127 corrispondono ai caratteri ASCII, che possono essere espressi in 1 byte.==

   Sono utilizzati in tutto sei formati differenti.
   
   ==Un altro vantaggio di UTF-8 è il fatto che il primo byte di ogni carattere UTF-8 determina univocamente il numero di byte nel carattere.==

   ==Inoltre, i byte successivi al primo in un carattere UTF-8 iniziano sempre con 10, cosa mai vera per il byte iniziale, rendendo il codice auto sincronizzante.== Cioè, in caso di errore di comunicazione o di memoria, è sempre possibile andare avanti e trovare l’inizio del carattere successivo. 
   