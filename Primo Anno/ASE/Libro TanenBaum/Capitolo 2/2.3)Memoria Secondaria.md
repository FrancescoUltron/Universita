**Gerarchia di memoria:**

La soluzione che viene tradizionalmente adottata per memorizzare una gran mole di dati consiste nell’organizzare gerarchicamente la memoria.
![[gerarchia.png]]

- ==Registri della CPU==, ai quali si può accedere alla stessa velocità della CPU.

- ==Memoria cache==, la cui dimensione può variare da 32 KB fino ad alcuni megabyte.

- ==Memoria centrale== è il passo successivo e la sua dimensione è compresa tra 16 MB per i sistemi più economici fino a decine di gigabyte per quelli professionali.

- ==Dischi magnetici==, la vera forza lavoro per quanto riguarda la memorizzazione permanente.

- ==Nastri magnetici e i dischi ottici== utilizzati per l’archiviazione.

Muovendosi verso il basso della gerarchia aumentano tempo di accesso e capacità di memorizzazione ma i prezzi diminuiscono.

## Dischi magnetici

Un disco magnetico consiste ==di uno o più piatti di alluminio rivestiti di materiale magnetico==.

La testina del disco, contenente un solenoide, sfiora la superficie rimanendo sospesa su un cuscinetto d’aria. Una corrente che passa attraverso la testina magnetizza la superficie che si trova al di sotto, orientando le particelle magnetiche in direzione opposta a seconda del verso della corrente. Quando la testina passa sopra un’area magnetizzata, viene indotta nella testina una corrente positiva o negativa rendendo così possibile la lettura dei bit memorizzati. In questo modo, mentre il piatto ruota sotto la testina, è possibile scrivere e leggere un flusso di bit.

==La sequenza circolare di bit scritti mentre il disco compie una rotazione completa è chiamata traccia.==

Le tracce sono divise in un certo numero di settori di lunghezza fissa, contenenti in genere 512 byte di dati e preceduti da un preambolo che permette alla testina di sincronizzarsi prima della lettura o della scrittura. Dopo i dati segue un codice per la correzione di errore (ECC, Hamming o Reed-Solomon).

==L’insieme di tracce alla stessa distanza dal centro è chiamato cilindro.==
==Tra due settori consecutivi vi è un piccola area chiamata spazio tra settori.==

La maggior parte dei dischi consiste di più piatti impilati verticalmente in cui ciascuna superficie ha il proprio braccio e la propria testina. I dischi dei PC attuali hanno dai 6 ai 12 piatti, mettendo quindi a disposizione dalle 12 alle 24 superfici registrabili.

Le prestazioni dei dischi dipendono da un insieme di fattori. Per leggere o scrivere un settore il braccio deve inizialmente effettuare quella che viene chiamata seek (ricerca), cioè lo spostamento radiale sulla posizione corretta. Una volta che la testina si è posizionata radialmente c’è un ritardo, chiamato latenza rotazionale, nell’attesa che il settore desiderato ruoti sotto la testina. Il tempo di trasferimento dipende invece dalla densità lineare e dalla velocità rotazionale.

==A ogni disco è associato un processore dedicato chiamato controllore del disco, il quale deve accertare i comandi dal software.==
## Dischi IDE

I dischi dei moderni PC sono un’evoluzione di un disco da 10 MB della Seagate gestito da un controllore collocato su una scheda aggiuntiva. Il sistema operativo leggeva dal disco e scriveva su di esso inserendo alcuni parametri nei registri della CPU e chiamando successivamente il BIOS (Basic Input Output System, “sistema elementare di input/output”). Il BIOS lanciava le istruzioni macchina necessarie per caricare i registri del controllore, che iniziava il trasferimento dei dati.

La tecnologia evolse rapidamente e si passò alle prime unità IDE (Integrated Drive Electronics, “memoria di massa con elettronica integrata”) in cui il controllo era strettamente integrato con l’unità.

Tuttavia, per ragioni di retrocompatibilità, le chiamate al BIOS non furono modificate una simile unità poteva avere una capacità massima di 504 MB.

Le unità IDE evolsero successivamente nelle unità EIDE (“Extended IDE”), che supportavano anche un secondo schema di indirizzamento chiamato LBA (“indirizzamento logico dei blocchi”). Ciò permette di superare il limite di 504 MB.

Il suo successore fu chiamato ATA-3 e ancora il successore chiamato ATAPI-4 con velocità aumentata a 33 MB/s (ATAPI-5 -> 66 MB/s).

ATAPI-7 rappresenta una rottura con il passato in quanto usa, a differenza dei precedenti, un’interfaccia chiama serial ATA per trasferire 150 MB/s. 
## Dischi SCSI

Per quanto riguarda l’organizzazione di cilindri, tracce e settori, i dischi SCSI non sono differenti da quelli IDE, ma hanno una diversa interfaccia e una velocità di trasferimento dati molto più elevata.

Nel corso degli anni sono state sviluppate varie versioni, aumentando man mano in velocità (Fast, Ultra, Ultra2, Ultra3, Ultra4, ciascuna di esse aveva una versione Wide).


==Per via della velocità di trasferimento più elevata, i dischi SCSI sono lo standard dei PC Intel di fascia alta, soprattutto nel caso dei server di rete.==

SCSI non è soltanto un’interfaccia per hard disk, ma è anche un bus al quale possono essere collegati un controllore e sette dispositivi. Questi possono comprendere uno o più hard disk SCSI, CD-ROM, masterizzatori, scanner, unità a nastro e altre periferiche SCSI.
## RAID

Nel corso degli anni abbiamo sviluppato tecnologie anche per parallelizzare i dispositivi di I/O.

I RAID (Redundant Array of Inexpensive Disks, “insieme ridondante di dischi economici”) sono una nuova classe di dispositivi di I/O.

==I RAID sono contenitori di dischi controllati da un controllore dati, che sostituisce il controllore del disco, che permette di copiare i dati sul RAID e di continuare le normali operazioni==, in altre parole un RAID dovrebbe apparire agli occhi del sistema operativo come uno SLED (Single Large Expensive Disk, “singolo disco capiente e costoso”), seppur con prestazioni e affidabilità più elevate.

Tutti i RAID, oltre ad apparire al software come un singolo disco, hanno la proprietà di distribuire i dati sulle diverse unità per permetterne la gestione parallela.

Esistono diversi schemi RAID:

 - **RAID livello 0:** Secondo questa organizzazione il disco virtuale simulato dal RAID è visto come se ==ognuno dei k settori fosse diviso in strip== (“strisce”), con i settori da 0 a k - 1 che compongono la strip 0, i settori da k a 2k - 1 la strip 1 e così via; se k = 1 ogni strip è un settore, se k = 2 una strip è composta da due settori, ecc. ==L’organizzazione RAID livello 0 scrive sulle strip consecutive in modo ciclico (modalità round robin). Il RAID livello 0 lavora meglio quando le richieste sono di grandi dimensioni.==

- **RAID livello 1**: ==Duplica tutti i dischi,== risultando così composto da quattro dischi primari e da quattro di backup. Nel caso di una scrittura ogni strip viene scritta due volte, mentre ==nel caso di una lettura è possibile usare entrambe le copie, distribuendo il carico di lavoro su più unità.== Ne consegue che le prestazioni in scrittura non sono migliori di quelle che si otterrebbero con una singola unità, mentre quelle in lettura possono essere fino a due volte migliori. ==La tolleranza ai guasti è eccellente: se un disco si rompe, si può semplicemente utilizzare la copia.==

- **RAID livello 2:** ==Funziona sulla base di una parola o, in alcuni casi, anche sulla base di un byte.== Questa organizzazione presenta però alcuni difetti: ==la rotazione dei dischi deve essere sincronizzata== e lo schema ha senso soltanto se si utilizza un numero significativo di unità (anche con 32 dischi di dati e 6 dischi di parità l’overhead è del 19%).

 - **RAID livello 3:** E' una versione semplificata del RAID livello 2. ==Il bit di parità viene calcolato per ogni parola di dati e poi scritto su un apposito disco.== Dato che le parole di dati sono distribuite su più unità, anche in questo caso, come per il RAID livello 2, ==i dischi devono essere sincronizzati.==
 
 - **RAID livello 4:** ==Come il RAID livello 0==, con una parità strip-per-strip scritta su un disco aggiuntivo. ==Se un disco si guasta è possibile ricalcolare i byte persi grazie al disco di parità==. ==Questo schema protegge dalla perdita di un disco==, ma ha ==prestazioni scarse quando si aggiornano piccole quantità di dati. II disco di parità può inoltre diventare un collo di bottiglia, a causa del grande carico di lavoro che pesa su di esso.==

- **RAID livello 5:** ==Elimina questo collo di bottiglia distribuendo uniformemente i bit di parità su tutti i dischi, in modalità round robin.==Tuttavia, quando si verifica un guasto a un disco, la ricostruzione del suo contenuto è un processo complesso.
  ![[Raid.png]]

## Dischi a stato solido (SSD)

==Sono dischi basati su memoria flash non volatile e si sono diffusi come alternativa ad alta velocità ai tradizionali dischi magnetici.==

I dischi flash sono fatti di celle di memoria flash a stato solido. Queste celle sono costituite da un singolo transistor flash speciale.

Per programmare il bit flash, si applica alla porta di controllo una tensione elevata che accelera il processo di iniezione a caldo nella porta flottante. Gli elettroni vengono intrappolati nella porta flottante, portando così una carica negativa interna al transistor flash. La carica negativa aumenta la tensione necessaria ad accendere il transistor flash e, testando se il canale si accende con una tensione alta o bassa, è possibile determinare se porta flottante è carica oppure no, con conseguente valore di 0 o 1 della cella flash.

![](file:///C:/Users/franc/AppData/Local/Temp/msohtmlclip1/01/clip_image002.gif)

Poiché gli SSD sono essenzialmente memorie, hanno prestazioni superiori ai dischi a rotazione e il tempo di ricerca risulta pari a zero. Un SSD può operare due o tre volte più velocemente.

Il rovescio della medaglia è il maggiore costo e una maggiore percentuale di fallimento. Una tipica cella flash può essere scritta solo 100.000 volte prima di smettere definitivamente di funzionare.
## CD

Esistono diversi tipi di cd:

- **CD-ROM**: 
 
   I dischi ottici, grazie alla loro grande capacità e al basso costo, sono ampiamente ==utilizzati per distribuire dati di tutti i tipi, nonché per creare copie di backup degli hard disk.==

   Nel 1980 la Philips sviluppò insieme alla Sony il CD (Compact Disc), che sostituì rapidamente il disco in vinile per la registrazione della musica.

   La preparazione di un CD avviene per mezzo di un laser infrarosso ad alta potenza che crea sulla superficie fotosensibile di un disco di vetro (glass master) dei buchi dal diametro di 0,8 micron.

   A partire da questo master viene creato uno stampo che presenta rilievi in corrispondenza delle scanalature prodotte dal laser e all’interno del quale si inserisce del policarbonato liquido. Il risultato è la creazione di un CD con le scanalature disposte esattamente come quelle del glass master. Successivamente si deposita sul policarbonato un sottile strato di alluminio riflettente, lo si ricopre con una vernice protettiva e infine con un’etichetta.

   Le scanalature nel sottostrato di policarbonato sono chiamate pit, mentre le aree non incise tra i pit sono chiamate land.

   Per la lettura, un diodo laser a bassa potenza invia sui pit e sui land luce infrarossa. Dato che il laser si trova sul lato del policarbonato i pit sporgono nella sua direzione come rilievi sulla superficie altrimenti piatta. Dato che i pit hanno un’altezza pari a un quarto della lunghezza d’onda della luce del laser, la luce riflessa da un pit viene sfasata di mezza lunghezza d’onda rispetto alla luce riflessa sulla superficie circostante. Il risultato è che le due parti interferiscono in modo distruttivo e restituiscono al fotorilevatore del lettore meno luce di quanta viene riflessa in corrispondenza dei land. In questo modo il lettore può distinguere un pit da un land. Si codificano i valori 1 e 0 come la presenza o l’assenza di una transizione pit/land o land/pit.

   Nel 1984 Philips e Sony compresero il potenziale dell’uso dei CD per memorizzare i dati dei calcolatori e pubblicarono così un preciso standard per quelli che ora vengono chiamati CD-ROM (Compact Disc-Read Only Memory).      
- **CD-Registrabili:**

  Dal punto di vista fisico i CD-R sono simili ai CD-ROM, tranne per il fatto che contengono una scanalatura larga 0,6 mm che serve a guidare il laser nella fase di scrittura.

  Diversamente dai CD-ROM, sui quali vi sono delle vere scanalature fisiche, le diverse proprietà riflettenti dei pit e dei land devono essere simulate.

  Per scrivere sul CD-R la potenza del laser viene portata a un valore alto.

  Quando il fascio colpisce una regione del pigmento, esso lo scalda al punto da rompere un legame chimico e questo cambiamento della struttura molecolare crea una regione scura.

  In fase di lettura il fotorilevatore vede una differenza tra le regioni scure in cui il pigmento è stato colpito e le aree trasparenti dove è ancora intatto.

  Quando il disco è letto da un normale lettore CD-ROM questa differenza è interpretata allo stesso modo di quella che vi è tra i pit e i land.
- **CD-Riscrivibili**:
  Anche se abitualmente vengono usati supporti che permettono un’unica scrittura, come la carta o la pellicola fotografica, c’è una grande richiesta di CD-ROM riscrivibili.

  Una tecnologia oggi disponibile è quella dei CD-RW (CD-ReWritable, CD -Riscrivibili), che, impiegano una lega con due stati stabili, quello cristallino e quello amorfo, con diverse proprietà riflettenti.

  I lettori CD-RW utilizzano laser che funzionano a tre potenze distinte.

  Alla potenza più elevata il laser scioglie la lega portandola dallo stato cristallino altamente riflettente a quello amorfo, dotato di una riflettività minore e che rappresenta un pit.

  Alla potenza media la lega si scioglie e si ricompone nello stato cristallino naturale per
  tornare a rappresentare un land.

  Alla potenza più bassa è possibile rilevare lo stato del materiale (per operazioni di lettura), senza però indurre alcuna trasformazione.

  I CD-RW vergini sono molto più costosi dei CD-R vergini e per questo non li hanno sostituiti completamente. Inoltre il fatto che, una volta scritto, un CD-R non possa essere cancellato accidentalmente, rappresenta un gran vantaggio per il backup dei dischi.
## **DVD**

Le aziende di elettronica stanno cercando un nuovo prodotto per visualizzare i successi cinematografici e molte società informatiche vorrebbero aggiungere funzionalità multimediali al proprio software.

Questa combinazione tra tecnologia e domanda ha portato al DVD, che originalmente era l’acronimo di ==Digital Video Disk (disco video digitale), mentre ora significa ufficialmente Digital Versatile Disk (disco digitale versatile).==

I DVD sono progettati in modo simile ai CD: ==si inietta policarbonato in uno stampo e sulla superficie si possono distinguere pit e land che vengono illuminati da un diodo laser e letti da un fotorilevatore.== Le novità riguardano l’uso di:

1) pit più piccoli;
2) una spirale più stretta;
3) un laser rosso.

Insieme, questi miglioramenti permettono una capacità sette volte maggiore, che arriva fino a 4,7 GB. Un DVD 1x ha una velocità di 1,4 M B/s (contro i 150 KB/s dei CD).

Sfortunatamente il passaggio ai laser rossi obbliga i lettori DVD ad avere un secondo laser o una sofisticata ottica di conversione per poter leggere i CD e i CD-ROM esistenti, cosa che non tutti i lettori permettono. Inoltre la lettura di CD-R e CD-RW può non essere possibile sui lettori DVD.

Per ciò che concerne la capacità sono stati definiti quattro formati:

1) singolo lato, singolo strato (4,7 GB);
2) singolo lato, doppio strato (8,5 GB);
3) doppio lato, singolo strato (9,4 GB);
4) doppio lato, doppio strato (17 GB).

La tecnologia a doppio strato ha uno strato riflettente nella parte bassa, coperto da uno semiriflettente. A seconda del punto in cui il laser è messo a fuoco, esso rimbalza su un livello oppure sull’altro. Il livello più basso richiede che i pit e i land siano leggermente più grandi per essere leggibili in modo affidabile, e per questo motivo la sua capacità è leggermente inferiore rispetto a quella dello strato superiore.

I dischi a doppio lato sono creati prendendo due dischi a singolo lato e incollandoli l’uno contro l’altro, cioè “schiena contro schiena”.