
L’unità base della memoria è il **bit** (BInary digiT): una ==variabile che assume solo due stati (0 o 1).==
Un computer ragiona unicamente interpretando gruppi di bit, cioè comandi rappresentati da sequenze di “zero” e “uno”.

1 byte = 8 bit.

La memoria è ==organizzata in celle (o locazioni) identificabili da una posizione (l’indirizzo della cella).== La cella rappresenta l’unità più piccola indirizzabile, in ogni cella c’è lo stesso quantitativo di informazione binaria (espresso in byte).

Se una memoria ha _n_ celle, i suoi indirizzi varieranno da _0_ a _n-1_.
Se una cella è costituita da _k_ bit, essa può contenere una qualsiasi delle _2k_ diverse combinazioni di bit.

I byte possono essere raggruppati in parole.

I byte in una parola possono essere scritti da sinistra a destra ([==big endian==](https://it.wikipedia.org/wiki/Ordine_dei_byte)) oppure da destra a sinistra (==[little endian](https://it.wikipedia.org/wiki/Ordine_dei_byte)==).

Per assicurarci che le informazioni spedite sono corrette utilizziamo i [[Codici Correttori]].

###### Memoria Cache

Le CPU sono sempre state più veloci delle memorie. Questa differenza di prestazioni si nota quando la CPU lancia una richiesta alla memoria, ma non otterrà la parola desiderata se non dopo molti cicli di CPU. Più lenta è la memoria, più cicli dovrà attendere la CPU .

Ci sono delle tecniche che permettono di combinare una piccola quantità di memoria veloce con una grande quantità di memoria lenta al fine di ottenere sia la velocità della memoria veloce (quasi) sia la capacità della memoria più grande. La piccola e veloce memoria è chiamata cache.

L’idea di base è semplice: le parole di memoria usate più di frequente sono mantenute all’interno della cache. Quando la CPU necessita di una parola, la cerca nella cache e, solo nel caso in cui essa non sia presente, la richiede alla memoria centrale. È possibile ridurre drasticamente il tempo medio di accesso se una frazione significativa delle parole è presente nella cache.

Il successo o il fallimento dipendono quindi da quali parole sono presenti nella cache.

Da anni si sa che i programmi non accedono alle loro memorie in modo completamente casuale.

Se ad un certo istante la memoria fa un riferimento all’indirizzo A è molto probabile che il successivo riferimento alla memoria si troverà nelle vicinanze di A (principio di località spaziale).

Analogamente, nell’arco temporale di esecuzione del programma, si accede molto spesso alle stesse zone del programma (principio di località temporale).

L’idea generale, quindi, prevede che quando una parola viene referenziata, la parola stessa e alcune parole vicine sono portate dalla grande e lenta memoria all’interno della cache, in modo che sia possibile accedervi velocemente in un secondo momento.

Per disporre sistemi di memoria più sofisticati, è possibile avere anche tre o più livelli di cache.

 - Il chip stesso della CPU contiene una piccola cache (L1) per le istruzioni e una piccola cache per i dati (L1), le cui dimensioni sono comprese tra i 16 e i 64 KB.

 - Dopo questa piccola memoria c’è una cache di secondo livello (L2), che non si trova nel chip del processore, ma che può essere inclusa all’interno del suo involucro; questa cache, di solito è unificata (contiene sia dati che istruzioni) e la sua dimensione può variare dai 512 KB a 1 MB.

 - La cache di terzo livello (L3) si trova sulla scheda del processore ed è costituita da alcuni MB.

Di solito le cache sono annidate, nel senso che l’intero contenuto della cache di primo livello è compreso nella cache di secondo livello e tutto il contenuto di quest’ultima è compreso in quella di terzo livello.

Per vedere l'importanza della memoria cache guardare: [[2.3)Memoria Secondaria]]