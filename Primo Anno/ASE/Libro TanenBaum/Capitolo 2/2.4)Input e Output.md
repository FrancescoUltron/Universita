Le tecnologie di input e output ci permettono di immettere e visualizzare dati.
Queste tecnologie sono ==connesse tramite BUS==, cioè linee presenti sulla scheda madre in cui passano dati, esistono 3 tipi:

 - **BUS dati**
 - **BUS di controllo**
 - **BUS indirizzi**

Ogni dispositivo di I/O è composto da:

 - Contenitore del dispositivo stesso
 
 - **Controllore**: Gestisce il proprio dispositivo , quindi ==scrive, legge e spedisce senza l'aiuto della CPU==, ==completato un trasferimento esegue un "INTERRUPT" , che obbliga la CPU a sospendere l'esecuzione del programma e  ad iniziare la procedura di gestione del INTERRUPT== che:
 
    - Controlla errori
    - Dice al S.O che l'operazione di I/O è finita

**Arbitrio del BUS**: Stabilisce i turni tra I/O e la CPU, se nessuna operazione I/O è eseguita, allora la CPU userà tutti i cicli del bus, ma se I/O dovesse necessitare di cicli allora li può prendere dalla CPU, questo processo si chiama: ==Furto di Cicli== (rallenta la CPU).

Breve storia dei BUS:

- ISA (Industry Standard Architecture)

- EISA (Extended ISA)

- PCI (Perifherical Component Interface):==Connesso direttamente a memoria e CPU, ciò permettere di fare comunicazioni ad alta velocità==.

- PCIe: CPU e memoria comunicano con i dispositivi tramite:

    - ==ROOT COMPLEX==
    - ==SWITCH==

  ==La comunicazione è punto a punto, ogni dispositivo ascolta sullo stesso BUS e ci sta la connessione seriale tra periferiche.==
  Quindi abbiamo un ampiezza di 1 bit invece di 8,16,32 bit (Che sono di più grandi, ma anche lente)

Di seguito alcuni dei dispositivi I/O più famosi:

## Terminali

Composti da tastiera e monitor
## Tastiere

La pressione di un tasto di un PC genera un interrupt che stimola una parte del sistema operativo, chiamata gestore dell’interrupt della tastiera. Questa routine, leggendo un registro hardware della tastiera, ricava il numero (da 1uh a 102) associato al tasto premuto. Anche quando si rilascia un tasto viene generato un interrupt.
## Monitor piatti

Data la dimensione dei calcolatori portatili, la tecnologia più comune è quella dello schermo a cristalli liquidi, ==LCD (Liquid Crystal Display).==

I cristalli liquidi sono molecole organiche viscose che si muovono come un liquido, ma che hanno anche una struttura spaziale simile a quella di un cristallo. Quando tutte le molecole sono allineate nella stessa direzione le proprietà ottiche del cristallo dipendono dalla direzione e dalla polarizzazione della luce incidente. E possibile modificare l’allineamento delle molecole, e quindi le proprietà ottiche, tramite l’applicazione di un campo elettrico. In particolare è possibile controllare elettricamente l’intensità della luce uscente facendola passare attraverso un cristallo liquido. Questa proprietà può essere sfruttata per costruire schermi piatti.

**RAM VIDEO:**

==Entrambi i tipi di schermo vengono ridisegnati dalle 60 alle 100 volte al secondo, accedendo alla RAM della scheda video== (Video RAM), situata sulla scheda del controllore dello schermo. Questa ==memoria ha una o più bitmap che rappresentano lo schermo;== su uno schermo di 1600 x 1200 pixel (_picture_ _element_, “elemento d’immagine”) la RAM della scheda video deve contenere 1600 x 1200 valori, uno per ogni pixel.

==Su uno schermo di fascia alta ogni pixel dovrebbe essere rappresentato da un valore RGB (da Red, Green e Blue) composto da 3 byte, uno per l’intensità di ciascun componente.==

Una RAM della scheda video con 1600 x 1200 pixel e 3 byte per pixel richiede circa 5.5 MB per memorizzare l’immagine e una quantità non indifferente di tempo di CPU per operare su di essa.

Nel caso di video in movimento (full-motion) sono necessari almeno 25 fotogrammi al secondo, che corrispondono a una velocità totale di trasferimento dati di 155MB/s. A partire dal Pentium II Intel ha cominciato a impiegare un nuovo bus verso la RAM video, chiamato bus AGP (Accelerated Graphics Port, “porta per la grafica veloce”), che può trasferire 32 bit a una frequenza di 66 MHz fornendo così una velocità di trasferimento dati di 252 MB/s. Sono state prodotte versioni successive del bus (fino a 8 volte più veloce) per mettere a disposizione una larghezza di banda adatta alla grafica altamente interattiva senza sovraccaricare il bus PCI principale.
## Mouse

==Il mouse è dispositivo I/O posto a fianco della tastiera, che al singolo movimento un puntatore sullo schermo si muove in corrispondenza, permettendo agli utenti di interfacciarsi più facilmente con l’aiuto dei due o tre pulsanti presenti su di esso.==

Esistono tre tipi di mouse: 


1. **Meccanici**:Sul fondo ha due rotelle di gomma sporgenti con degli assi disposti perpendicolarmente, in tal modo quando il mouse veniva spostato parallelamente a uno degli assi principali, ruotava soltanto una rotella.

2. **Ottici**: Ha sul fondo un LED (Light Emitting Diode, “diodo luminescente”) e un fotorilevatore. Viene utilizzato su uno speciale tappetino sul quale c’è una griglia di linee molto vicine fra loro; quando il mouse si muove il fotorilevatore riconosce l’incrocio tra due linee rilevando un cambiamento nella quantità di luce generata dal LED che viene riflessa.

3. **Opto-meccanici**: Dotato di una pallina che fa ruotare due cilindretti perpendicolari tra loro. Questi sono collegati a codificatori che hanno una serie di fori attraverso i quali può passare la luce; quando il mouse si sposta, i cilindretti ruotano e la luce colpisce il rilevatore ogni volta che un foro si trova allineato con il LED e il suo fotorilevatore. Il numero di impulsi che vengono rilevati è proporzionale allo spostamento effettuato.


====In genere un mouse spedisce al calcolatore una sequenza di 3 byte, chiamata in alcuni casi mickey. Il primo byte contiene la distanza della _x_ effettuata dall’ultimo movimento, mentre il secondo byte fornisce la stessa informazione per la _y_ e il terzo byte contiene lo stato dei pulsanti del mouse.==
## Stampanti

- **Stampanti Laser:** 
  Il cuore della stampante a laser è un tamburo rotante molto preciso. All’inizio di ciascun ciclo di pagina il tamburo è caricato fino a circa 1000 volt e rivestito con un materiale fotosensibile. Successivamente la luce generata dal laser passa lungo tutta lunghezza del tamburo e per ottenere la deviazione orizzontale si utilizza uno specchio ottagonale rotante. Il fascio di luce viene modulato per produrre regioni luminose e regioni scure: le parti del tamburo colpite dal raggio perdono la loro carica elettrica.

  Il tamburo, dopo aver disegnato una linea di punti, ruota di una frazione di grado per permettere il disegno della linea successiva. A questo punto la prima linea di punti raggiunge il toner, un contenitore di polvere nera elettrostaticamente sensibile. II toner è attirato dai punti che hanno ancora una carica elettrica, formando così un’immagine visiva sulla linea del tamburo. Un istante dopo, ruotando, il tamburo ricoperto di toner viene premuto contro il foglio di carta, trasferendo su questo la polvere nera. Il foglio passa quindi attraverso dei rulli riscaldati per fissare l’immagine, fondendo in modo permanente il toner sulla carta. Nel seguito della rotazione il cilindro viene scaricato e ripulito di ogni residuo del toner, per poter essere nuovamente caricato e ricoperto di materiale fotosensibile, pronto per la stampa della pagina successiva.

  Una stampante laser può stampare in bianco e nero ma non può riprodurne le sfumature. Per riprodurre la scala dei grigi la tecnica più comune è quella dei mezzitoni. A seconda dei valori del grigio diverse celle vengono riempite di nero in maniera tale che l’occhio le percepisca come fosse del grigio.
- **Stampanti a Colori:**

  Le immagini a colori vengono viste in due modi distinti:

 1) le immagini per luce trasmessa sono create mediante la sovrapposizione di tre colori primari additivi, il rosso, il verde e il blu;

 2) le immagini per luce riflessa assorbono alcune lunghezze d’onda di luce e riflettono le restanti. Queste immagini sono create dalla sovrapposizione di tre colori primari sottrattivi, il ciano (assorbito dal rosso), il giallo (assorbito dal blu) e il magenta (assorbito dal verde).

    Le cinque tecnologie di stampa attualmente in uso si basano sul sistema CMYK (Cyan, Magenta, Yellow, blacK).
- **Stampanti Speciali**:

    1) stampanti a colori a getto d’inchiostro: funzionano come quelle monocromatiche ma con quattro cartucce (C, M, Y e K); a un basso prezzo forniscono risultati di buona qualità ma le cartucce non sono molto economiche.

    2) stampanti a inchiostro solido: contengono quattro speciali inchiostri a cera solidificati in blocchi che vengono poi sciolti all’interno di serbatoi riscaldati.

    3) stampanti a getto di cera: hanno un ampio nastro rivestito di quattro inchiostri a cera e suddiviso in settori lunghi quanto la larghezza della pagina. Al passaggio della carta migliaia di elementi riscaldanti sciolgono la cera, che si fonde con la carta.

    4) stampanti a sublimazione: (passaggio dallo stato solido a quello gassoso senza passare per il liquido, esempi: ghiaccio secco e zolfo) un elemento mobile contenente i coloranti CMYK passa sopra una testina di stampa in cui vi sono migliaia di elementi riscaldanti programmabili; i coloranti vengono vaporizzati e assorbiti da una carta speciale collocata vicino alla testina. Maggiore è la temperatura, maggiore è l’intensità del colore.

    5) stampante termica: contiene una piccola testina di stampa su cui vi sono un certo numero di piccoli aghi. Quando una corrente passa attraverso un ago, vengono disegnati su della carta speciale termosensibile dei punti in corrispondenza degli aghi caldi.