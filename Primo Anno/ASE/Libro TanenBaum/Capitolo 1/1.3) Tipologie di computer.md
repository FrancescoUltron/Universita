
- **Computer usa e getta**: Sono chip inseriti all’interno di cartoline di auguri che emettono melodie. I chip RFID (Radio Frequency IDentification) sono i più famosi e vengono utilizzati in molteplici campi per il loro basso costo.

- **Microcontrollori**: Computer che sono integrati in apparecchiature che non sono vendute come elaboratori (elettrodomestici, strumenti medicali, giocattoli, armi).

- **Dispositivi mobili e da gioco**: Computer con speciali capacità grafiche e sonore, non espandibili e non programmabili dall’utente.

- **Personal Computer**: Con il termine PC si intende un’ampia gamma di macchine destinate generalmente all’informatica individuale (desktop, laptop, notebook, tablet, trasformabili).

- **Server**: Spesso vengono impiegate versioni potenziate dei personal computer come server di rete, sia per reti locali (di solito all’interno di un’azienda) sia per Internet. Esistono configurazioni mono o multiprocessore, dotate di centinaia di GigaByte di spazio su hard disk e connessioni di rete ad alta velocità.

- **Raggruppamento di workstation**: Essi consistono di normali personal computer connessi fra loro mediante reti la cui velocità è nell’ordine dei GigaByte al secondo. Queste macchine eseguono software speciale che permette loro di lavorare in modo congiunto su uno stesso problema, spesso di tipo scientifico o ingegneristico.

- **Mainframe**: Sono computer con molte CPU ed alte capacità elaborative (milioni di MIPS), affidabilità, sicurezza e costo. Hanno maggiore potenza di calcolo (partizionabile) rispetto ai server e superiori capacità sull’I/O. Sono utilizzati per applicazioni mission critical di enti governativi (previdenziali) e grandi aziende (banche, assicurazioni). Il primo mainframe fu creato dall’IBM negli anni ’60 (System/360) e gli attuali MF ne hanno ereditato le caratteristiche.