Esiste una differenza tra quello che vogliono fare gli utenti e quello che possono fare i computer:

Utenti --> Vogliono fare X
Computer --> Possono fare Y

Lo scopo del corso è di spiegare in che modo si possa risolvere il problema.

---

# 1.1.1) **Linguaggi, livelli e macchine virtuali**

==Bisogna riuscire a creare un linguaggio che sia adatto al linguaggio umano, per fare ciò si crea ad ogni livello un linguaggio sempre più sofisticato.==

Definiamo un nuovo linguaggi, L1, con un nuovo insieme d'istruzioni più comodo da usare rispetto al linguaggio precedente, L0.

Esistono due modi per eseguire nuovi linguaggi partendo da quelli già esistenti:

- **Traduzione**: consiste nel sostituire, in una fase iniziale, ogni istruzione del linguaggio L1 con un equivalente sequenza di istruzioni in L0. Il programma che ne risulta è costituito interamente da istruzioni di L0 e può essere eseguito dal computer al posto del programma L1 originale.

- **Interpretazione**: consiste nello scrivere un programma in L0 che accetta come dati d’ingresso programmi in L1; tale programma li esegue esaminando un’istruzione alla volta e sostituendola direttamente con l’equivalente sequenza di istruzioni L0. Il programma che la esegue è detto interprete.

==A differenza di un interprete, un [compilatore](https://it.wikipedia.org/wiki/Compilatore "Compilatore") non _esegue_ il programma che riceve in ingresso, ma lo traduce in [linguaggio macchina](https://it.wikipedia.org/wiki/Linguaggio_macchina "Linguaggio macchina") (memorizzando su [file](https://it.wikipedia.org/wiki/File "File") il [codice oggetto](https://it.wikipedia.org/wiki/Codice_oggetto "Codice oggetto") pronto per l'esecuzione diretta da parte del [processore](https://it.wikipedia.org/wiki/Processore "Processore")).==

Immaginiamo l’esistenza di un ipotetico computer o macchina virtuale, il cui linguaggio macchina sia L1. Chiamiamo questa macchina virtuale M1 e chiamiamo M0 la macchina virtuale corrispondente al linguaggio L0, se esistesse potremmo direttamente eseguire i programmi su M1, ciò è troppo costoso quindi abbiamo creato programmi traducibili in L0.

Per rendere la traduzione o l’interpretazione utilizzabili in pratica, i linguaggi L0 e L1 **non devono essere “troppo” diversi fra loro.** Quindi L1, pur essendo migliore di L0, è ancora lontano dal linguaggio ideale. ==L’approccio più ovvio consiste nell’inventare un nuovo insieme di istruzioni che sia, rispetto a L1, maggiormente orientato agli utenti piuttosto che alle macchine.== Anche questo terzo insieme forma a sua volta un linguaggio, che chiamiamo L2 (e la cui corrispondente macchina virtuale sarà M2). ==Si possono scrivere direttamente programmi in L2 come se esistesse realmente una macchina virtuale dotata di tale linguaggio macchina.== Questi programmi possono essere tradotti in L1 oppure eseguiti da un interprete scritto in L1.

==La definizione di una serie di linguaggi, ciascuno dei quali più pratico da utilizzare rispetto al precedente, può continuare indefinitamente finché non se ne ottenga uno sufficientemente adeguato.==
# 1.1.2) **Attuali architetture multilivello**

- **Livello 0:** Si trova alla base, rappresenta il vero e proprio hardware della macchina. Gli oggetti di interesse sono le porte logiche e i registri (combinazioni di porte logiche).

- **Livello 1:** Livello di microarchitettura, composta da una **Memoria locale**, ==formata da un gruppo di registri (in genere da 8 a 32)==, e un circuito chiamato **ALU (Arithmetic Logic Unit)**, ==capace di effettuare semplici operazioni aritmetiche.== 
  I registri sono connessi alla ALU per formare un percorso dati (**data path**) lungo il quale questi ultimi si spostano. 
  L’operazione base del percorso dati consiste nel selezionare uno o due registri, permettere alla ALU di operare su di loro (per esempio sommandoli) e memorizzare infine il risultato in uno dei registri.
  Le operazioni del percorso dati sono controllate da un programma chiamato **microprogramma.**

- **Livello 2:** Consiste nelle ==istruzioni eseguite dall’architettura della macchina interpretate dal microprogramma==.

- **Livello 3:** E' ibrido in quanto la maggior parte delle istruzioni del suo linguaggio fa parte anche del livello **ISA**, però vengono ==introdotte ulteriori istruzioni, una diversa organizzazione della memoria e la capacità di eseguire programmi in modo concorrente.==
  Questi ==servizi sono realizzati da un interprete eseguito a livello 2 storicamente chiamato sistema operativo.== Le istruzioni identiche a quelle del livello 2 sono eseguite direttamente da microprogrammi o dai circuiti elettronici non dal sistema operativo. Per questo motivo viene chiamato livello ibrido.

- **Livello 4:** ==Consente di scrivere programmi per i livelli 1, 2 e 3 in maniera meno difficoltosa.== I programmi sono tradotti nei linguaggi del livello sottostanti. Il programma che esegue la traduzione è chiamato **assemblatore.**

- **Livello 5:** ==Definisce linguaggi di programmazione ad alto livello che sono tradotti da un **compilatore** al livello 3 o al livello 4.==

Questi livelli vengono eseguiti tramite [[Hardware e Software]]

![[Architettura_Multilivello.png]]


# 1.1.3) **Evoluzione architetture multilivello**

Anni 40: ==Invenzione della microprogrammazione==: i primi computer digitali avevano solamente due livelli: 

- **ISA**: ==Tutti i programmi venivano realizzati in questo livello.
- **Logico Digitale:** ==Tutti i programmi venivano eseguiti da questo livello.==

1960: ==Invenzione del sistema operativo==; Fu progettato un computer con un software, sempre attivo, in grado di gestire l’hardware (il Sistema Operativo).

1970: ==Migrazione delle funzionalità verso il microcodice;== I progettisti cominciarono ad arricchire microcodice con nuove istruzioni sempre più efficienti (INC).

Eliminazione della microprogrammazione: i microprogrammi diventarono sempre più grandi e lenti, si pensò allora di eliminare questa tecnica utilizzando solo microcodice (eseguito direttamente dall’hardware).

**Gli attuali processori si affidano di nuovo alla microprogrammazione per tradurre istruzioni complesse in microcodice eseguibile da un hardware ottimizzato.**

